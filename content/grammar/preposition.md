---
__id: 6
title: "ဝိဘတ်"
description: "Describe Name."
date: "2025-01-14"
layout: "thadar"
---

## ဝိဘတ်

**ဝိဘတ်** သည် နာမ်၊ နာမ်စားတို့၏ နောက်၌တည်၍ ၄င်းတို့သည် ကတ္တားဖြစ်သည်၊ ကံဖြစ်သည် စသည်ကိုလည်းကောင်း၊ ကြိယာ၏ နောက်၌တည်၍ ၄င်းကြိယာ၏ ကာလနှင့် အမျိုးအစားကိုလည်းကောင်း ဝေဖန်ပိုင်းခြားပြသော စကားလုံးကို ခေါ်သည်။

### ဝိဘတ် ၂ မျိုး ရှိသည်။

1. **နာမ်ဝိဘတ်**
2. **ကြိယာဝိဘတ်**

---

### နာမ်ဝိဘတ်

နာမ်၊ နာမ်စားတို့၏ နောက်၌တည်၍ ၄င်းတို့သည် ကတ္တားဖြစ်သည်၊ ကံဖြစ်သည် စသည် ဝေဖန်ပိုင်းခြားပြသော ဝိဘတ်ကို **နာမ်ဝိဘတ်** ဟု ခေါ်သည်။

### နာမ်ဝိဘတ် ၁၇ မျိုး ရှိသည်။

1. ကတ္တားဝိဘတ်
2. ကံဝိဘတ်
3. ထွက်ခွာရာပြဝိဘတ်
4. ရှေးရှုရာပြဝိဘတ်
5. ဆိုက်ရောက်ပြဝိဘတ်
6. အသုံးခံပြဝိဘတ်
7. အကြောင်းပြဝိဘတ်
8. လက်ခံပြဝိဘတ်
9. နေရာပြဝိဘတ်
10. အချိန်ပြဝိဘတ်
11. ပိုင်ဆိုင်ခြင်းပြဝိဘတ်
12. လိုက်လျောပြဝိဘတ်
13. ယှဉ်တွဲပြဝိဘတ်
14. ခွဲထုတ်ရာပြဝိဘတ်
15. ရည်စူးချက်ပြဝိဘတ်
16. နေရာဆက်တိုက်ပြဝိဘတ်
17. အချိန်ဆက်တိုက်ပြဝိဘတ်

### ကတ္တားဝိဘတ်
ပြုသူ၊ ဖြစ်သူ၊ ရှိသူ၊ သို့မဟုတ် ပြုတတ်၊ ဖြစ်တတ်၊ ရှိတတ်သော အရာကို ပြသည့် ဝိဘတ်ကို ကတ္တားဝိဘတ် ဟု ခေါ်သည်။
<br/>
<br/>
**သည်၊ က၊ မှာ** = **は**

```

ဦးဘသည် ကုမ္ပဏီဝန်ထမ်း ဖြစ်သည်။

ဦးဘက ကုမ္ပဏီဝန်ထမ်း ပါ။(ဖြစ်ပါတယ်)

ဦးဘမှာ ကုမ္ပဏီဝန်ထမ်း ဖြစ်သည်။

U Ba is a company employee.

ばさん(ဦးဘ)は(သည်၊က၊မှာ)かいしゃいん(ကုမ္ပဏီဝန်ထမ်း)です。(ဖြစ်သည်။)

```

ဤဝါကျ၌ ကုမ္ပဏီဝန်ထမ်း ဖြစ်သူမှာ ဦးဘဖြစ်သည်။
ဦးဘသည် ကုမ္ပဏီဝန်ထမ်းဖြစ်ကြောင်းကို ဦးဘဟူသော နာမ်နောက်ရှိ **မှာ** ဝိဘတ်က ပြသည်။
ထို့ကြောင့် **သည်၊ က၊ မှာ(は)** ဝိဘတ်သည် ဖြစ်သူကို ပြသော ကတ္တားဝိဘတ် ဖြစ်သည်။

---

### ကံဝိဘတ်
ပြုလုပ်ခြင်းခံရသောသူ၊ ပြုလုပ်ခြင်းခံရသောအရာကို ပြသည့် ဝိဘတ်ကို ကံဝိဘတ် ဟု ခေါ်သည်။
<br/>
<br/>

**ကို** = **を** 

```

ဆရာက မောင်မျိုးကို ချီးမွမ်းသည်။

(The teacher praised Maung Myo.)

せんせい**は**(ဆရာက) まうんみょー**を**(မောင်မျိုးကို) ほめます。(ဆုံးမသည်။)

```

ဤဝါကျ၌ အချီးမွမ်းခံရသူမှာ မောင်မျိုး ဖြစ်သည်။  
မောင်မျိုး အချီးမွမ်းခံရသူ ဖြစ်ကြောင်းကို မောင်မျိုး ဟူသော နာမ်နောက်ရှိ **ကို** ဝိဘတ်က ပြသည်။  
ထို့ကြောင့် **ကို(を)** ဝိဘတ်သည် အပြုခံရသူ ကို ပြသော ကံဝိဘတ် ဖြစ်သည်。


---

### ထွက်ခွာရာပြဝိဘတ်
ထွက်ခွာရာ နေရာကို ပြသည့် ဝိဘတ်ကို ထွက်ခွာရာပြဝိဘတ် ဟု ခေါ်သည်။
<br/>
<br/>

**မှ၊ က**

```

မောင်မျိုးသည် မန္တလေးမှ ပြန်လာသည်။

```
ဤဝါကျ၌ မောင်မျိုး ထွက်ခွာရာနေရာမှာ မန္တလေး ဖြစ်သည်။  
မန္တလေးသည် မောင်မျိုး ထွက်ခွာရာနေရာ ဖြစ်ကြောင်းကို မန္တလေး ဟူသော နာမ်နောက်ရှိ **မှ** ဝိဘတ်က ပြသည်။  
ထို့ကြောင့် **မှ** ဝိဘတ်သည် ထွက်ခွာရာပြဝိဘတ် ဖြစ်သည်।

---

### ရှေးရှုရာပြဝိဘတ်
ရှေးရှုရာနေရာကို ပြသည့် ဝိဘတ်ကို ရှေးရှုရာပြဝိဘတ် ဟု ခေါ်သည်။

**သို့**
မောင်မျိုးမြင့်သည် ကျောင်းသို့ သွားသည်။

ဤဝါကျ၌ မောင်မျိုးမြင့် ရှေးရှုသွားသော နေရာမှာ ကျောင်း ဖြစ်သည်။  
ကျောင်းသားသည် မောင်မျိုးမြင့် ရှေးရှုသွားသော နေရာဖြစ်ကြောင်းကို ကျောင်းဟူသော နာမ်နောက်ရှိ သို့ ဝိဘတ်က ပြသည်။  
ထို့ကြောင့် သို့ ဝိဘတ်သည် ရှေးရှုရာပြဝိဘတ် ဖြစ်သည်။

---

### ဆိုက်ရောက်ရာပြဝိဘတ်
ဆိုက်ရောက်ရာနေရာနှင့် အချိန်ကိုပြသည့် ဝိဘတ်ကို ဆိုက်ရောက်ရာပြဝိဘတ် ဟု ခေါ်သည်။

**သို့ထိအထိထိအောင်တိုင်အောင်**
မောင်မျိုးမြင့်သည် ညနေ (၅)နာရီတွင် အိမ်သို့ ပြန်ရောက်သည်။

ဤဝါကျ၌ မောင်မျိုးမြင့် ပြန်ရောက်သော နေရာမှာ အိမ် ဖြစ်သည်။  
အိမ်သည် မောင်မျိုးမြင့် ရောက်ရှိရာ နေရာ ဖြစ်ကြောင်းကို အိမ် ဟူသော နာမ်နောက်ရှိ သို့ ဝိဘတ်က ပြသည်။  
ထို့ကြောင့် သို့ သည် ဆိုက်ရောက်ရာပြဝိဘတ် ဖြစ်သည်।

---

### အသုံးခံပြဝိဘတ်
အသုံးပြုခံရသော အရာကိုပြသည့် ဝိဘတ်ကို အသုံးခံပြဝိဘတ် ဟု ခေါ်သည်။

**ဖြင့်နှင့်**
မောင်မျိုးမြင့်သည် ခွေးကို တုတ်ဖြင့် ရိုက်သည်။

ဤဝါကျ၌ တုတ် သည် ခွေးကို ရိုက်ရာ၌ အသုံးပြုသော အရာဖြစ်သည်။  
တုတ် သည် မောင်မျိုးမြင့် အသုံးပြုခံရသော အရာဖြစ်ကြောင်းကို တုတ် ဟူသော နာမ်နောက်ရှိ ဖြင့် ဝိဘတ်က ပြသည်။  
ထို့ကြောင့် ဖြင့် ဝိဘတ်သည် အသုံးပြုခံရသောအရာကို ပြသော အသုံးခံပြဝိဘတ် ဖြစ်သည်।

---

### အကြောင်းပြဝိဘတ်
တစ်စုံတစ်ရာဖြစ်စေသော အကြောင်းကို ပြသည့် ဝိဘတ်ကို အကြောင်းပြဝိဘတ် ဟု ခေါ်သည်။

**ကြောင့်ဖြင့်**
စပါးပင်တို့သည် ပိုးကြောင့် ပျက်၏။

ဤဝါကျ၌ စပါးပင်ပျက်ရသည့် အကြောင်းရင်းကို ဖော်ပြထားသည်။  
စပါးပင်တို့ ပျက်ရသည့် အကြောင်းရင်းမှာ ပိုး ဖြစ်သည်။  
ပိုး သည် စပါးပင်တို့ ပျက်ရသည့် အကြောင်းရင်း ဖြစ်သည်ကို ယင်း ပိုး ဟူသော နာမ်နောက်ရှိ ကြောင့် ဝိဘတ်က ပြသည်။  
သို့ဖြစ်၍ ကြောင့်သည် အကြောင်းပြဝိဘတ် ဖြစ်သည်။

---

### လက်ခံပြဝိဘတ်
လက်ခံသူကိုပြသည့်ဝိဘတ်ကို လက်ခံပြဝိဘတ် ဟု ခေါ်သည်။

**အား**
မောင်မျိုးမြင့်သည် စာအုပ်ကို ဆရာအား ပေးသည်။

ဤဝါကျ၌ မောင်မျိုးမြင့် ပေးသော စာအုပ်ကို လက်ခံသူမှာ ဆရာ ဖြစ် သည်။  
ဆရာသည် စာအုပ်လက်ခံသူဖြစ်ကြောင်းကို ဆရာ ဟူသော နာမ် နောက်ရှိ အား ဝိဘတ်က ပြသည်။  
ထို့ကြောင့် အား ဝိဘတ်သည် လက်ခံသူကို ပြသော လက်ခံပြဝိဘတ် ဖြစ်သည်।

---

### နေရာပြဝိဘတ်
နေရာကိုပြသည့် ဝိဘတ်ကို နေရာပြဝိဘတ် ဟု ခေါ်သည်။

**၌မှာတွင်ဝယ်က**
မောင်မျိုးမြင့်၏ နေအိမ်သည်ရန်ကုန်မြို့၌ ရှိသည်။

ဤဝါကျ၌ မောင်မျိုးမြင့်၏အိမ် တည်ရှိသော နေရာမှာ ရန်ကုန်မြို့ ဖြစ်သည်။  
ရန်ကုန်မြို့သည် မောင်မျိုးမြင့်၏အိမ် တည်ရှိသောနေရာဖြစ်ကြောင်း ကို ရန်ကုန်မြို့ ဟူသော နာမ်နောက်ရှိ ၌ ဝိဘတ်က ပြသည်။  
ထို့ကြောင့် ၌ ဝိဘတ်သည် နေရာပြဝိဘတ် ဖြစ်သည်।

---

### အချိန်ပြဝိဘတ်
အချိန်ကိုပြသည့် ဝိဘတ်ကို အချိန်ပြဝိဘတ် ဟု ခေါ်သည်။

**၌မှာတွင်ဝယ်က**
သစ်ရွက်များသည် တပေါင်းလ၌ ကြွေသည်။

ဤဝါကျ၌ သစ်ရွက်များကြွေချိန်မှာ တပေါင်းလ ဖြစ်သည်။  
တပေါင်းလသည် သစ်ရွက်ကြွေချိန် ဖြစ်ကြောင်းကို တပေါင်းလ ဟူသော နာမ်နောက်ရှိ ၌ ဝိဘတ်က ပြသည်။  
ထို့ကြောင့် ၌ ဝိဘတ်သည် အချိန်ပြဝိဘတ် ဖြစ်သည်။
### ပိုင်ဆိုင်ခြင်းပြဝိဘတ်
ပိုင်ဆိုင်ကြောင်းပြသည့် ဝိဘတ်ကို ပိုင်ဆိုင်ခြင်းပြဝိဘတ် ဟု ခေါ်သည်။

### ၏
ဤစက်ဘီးသည် မောင်မျိုးမြင့်၏ စက်ဘီးဖြစ်သည်။

ဤဝါကျ၌ စက်ဘီးသည် မောင်မျိုးမြင့် ပိုင်ဆိုင်သော အရာ ဖြစ်သည်။
စက်ဘီးသည် မောင်မျိုးမြင့် ပိုင်ဆိုင်သော အရာ ဖြစ်ကြောင်းကို မောင်မျိုးမြင့် ဟူသော နာမ်နောက်ရှိ ၏ ဝိဘတ်က ပြသည်။
ထို့ကြောင့် ၏ ဝိဘတ်သည် ပိုင်ခြင်းပြဝိဘတ် ဖြစ်သည်။

### လိုက်လျောပြဝိဘတ်
အဖြစ်အပျက်၊ သဘောတရား၊ လူပုဂ္ဂိုလ်၊ ပမာဏ စသည်တို့နှင့် ဆန့်ကျင်ခြင်းမရှိဘဲ လိုက်လျောညီညွတ်ကြောင်း ပြသည့် ဝိဘတ်ကို လိုက်လျောပြဝိဘတ် ဟု ခေါ်သည်။

### အလိုက်အရအတိုင်းအလျောက်အားလျော်စွာ
တောင်သူကြီးများသည် သီးနှံမျိုးစုံကို ရာသီအလိုက် စိုက်ပျိုးကြသည်။

ဤဝါကျ တောင်သူကြီးများ သီးနှံမျိုးစုံကို မည့်သို့ စိုက်ပျိုးကြောင်း ဖော်ပြထားသည်။
တောင်သူကြီးများသည် သီးနှံမျိုးစုံကို အချိန်ရာသီနှင့် လိုက်လျောအောင် စိုက်ပျိုးကြောင်းကို ရာသီ ဟူသော နာမ်နောက်ရှိ အလိုက် ဝိဘတ်က ပြသည်။
ထို့ကြောင့် အလိုက် သည် လိုက်လျောပြဝိဘတ် ဖြစ်သည်။

### ယှဉ်တွဲပြဝိဘတ်
ယှဉ်တွဲခြင်း၊ ပေါင်းစည်းခြင်းကိုပြသည့် ဝိဘတ်ကို ယှဉ်တွဲပြဝိဘတ် ဟု ခေါ်သည်။

### နှင့်နှင့်အတူနှင့်အညီနှင့်အမျှ
ဤဝါကျ၌ ပြည်သူ့ တပ်မတော်သားများသည် ပြည်သူ့တို့နှင့်အတူ ရွှေဝါမြေ စစ်ဆင်းရေးတွင် ပါဝင်ဆင်နွှဲကြောင်း ဖော်ပြထားသည်။
လယ်ယာဦးကြီးများ နှင့်အတူ ပါဝင်ဆင်နွှဲကြသူများမှာ ပြည်သူ့တပ်မတော်သားများဖြစ်ကြောင်းကို လယ်ယာဦးကြီးများ ဟူသော နာမ်နောက်ရှိ နှင့်အတူ ဝိဘတ်က ယှဉ်တွဲဖော်ပြသည်။
ထို့ကြောင့် နှင့်အတူ သည် ယှဉ်တွဲပြဝိဘတ် ဖြစ်သည်။

### ခွဲထုတ်ရာပြဝိဘတ်
အစုအပေါင်းမှ တစ်စုံတရာ၊ တစ်စုံတစ်ခု၊ တစ်စုံတစ်ယောက် စသည့် တစ်စိတ်တစ်ဒေသကို ပြသည့် ဝိဘတ်ကို ခွဲထုတ်ရာပြဝိဘတ် ဟု ခေါ်သည်။

### တွင်အနက်အထဲမှအထဲမှာ
ရေသတ္တဝါများအနက် ဝေလငါးသည် အကြီးဆုံး ဖြစ်၏။

ဤဝါကျ၌အကြီးဆုံးရေသတ္တဝါသည် ဝေလငါးဖြစ်ကြောင်း ဖော်ပြထားသည်။
ဝေလငါးသည် ရေသတ္တဝါများအနက် အကြီးဆုံးဖြစ်ကြောင်းကို ရေသတ္တဝါများ ဟူသော နာမ်နောက်ရှိ အနက် ဟူသော ဝိဘတ်က ပြသည်။
ထို့ကြောင့် အနက် သည် ခွဲထုတ်ရာပြဝိဘတ် ဖြစ်သည်။

### ရည်စူးချက်ပြဝိဘတ်
တစ်စုံတစ်ရာ၊ တစ်စုံတစ်ဦးကို ရည်စူးကြောင်းပြသည့် ဝိဘတ်ကို ရည်စူးချက်ပြဝိဘတ် ဟု ခေါ်သည်။

### ငှာအလို့ငှာဖို့အဖို့အတွက်
တပ်မတော်သားတို့သည် နိုင်ငံတော် အတွက် အသက်ကို ပေးလှူထားသူများ ဖြစ်ကြသည်။

ဤဝါကျ၌ တပ်မတော်သားတို့သည် မည်သူ့အတွက် ရည်စူး၍ အသက် ပေးလှူထားသူများ ဖြစ်ကြောင်းကို ဖော်ပြထားသည်။
တပ်မတော်သားတို့ သည် နိုင်ငံအတွက် အသက်ပေးလှူထားကြသူများ ဖြစ်ကြောင်းကို နိုင်ငံ ဟူ သော နာမ်နောက်ရှိ အတွက် ဝိဘတ်က ရည်စူးဖော်ပြသည်။
ထို့ကြောင့် အတွက် သည် ရည်စူးချက်ပြဝိဘတ် ဖြစ်သည်။

### နေရာဆက်တိုက်ပြဝိဘတ်
နေရာ အဆက်မပြတ်ဖြစ်ခြင်းကို ပြသည့် ဝိဘတ်ကို နေရာဆက်တိုက်ပြဝိဘတ် ဟု ခေါ်သည်။

### တိုင်တိုင်တိုင်အောင်
ဤဝါကျ၌ ရှေ့ဆောင်လူငယ်များသည် မည့်သည့်နေရာမှ မည့်သည့် နောရာထိ ဆက်တိုက် လမ်းဖို့လုပ်အားအေးကြကြောင့် ဖော်ပြထားသည်။
ရှေ့ဆောင်လူငယ်များသည် ရွာလယ်မှ ရွာဦးကျောင်း အထိ ဆက်တိုက် လမ်းဖို့လုပ်အားပေးကြကြောင်းကို ရွာဦးကျောင်း ဟူသော နာမ်နောက်ရှိ တိုင်အောင် ဝိဘတ်က ပြသည်။
ထို့ကြောင့် တိုင်အောင် သည် နေရာဆက်တိုက်ပြဝိဘတ် ဖြစ်သည်။

### အချိန်ဆက်တိုက်ပြဝိဘတ်
အချိန် အဆက်မပြတ်ဖြစ်ခြင်းကို ပြသည့် ဝိဘတ်ကို အချိန်ဆက်တိုက်ပြဝိဘတ် ဟု ခေါ်သည်။

### တိုင်တိုင်တိုင်အောင်ပတ်လုံးလုံးလုံး
ဆရာတော်ဦးဝိစာရသည် နယ်ချဲ့ကို ရက်ပေါင်း (၂၁၀)တိုင်တိုင် အစာငတ်ခံဆန္ဒပြခဲ့သည်။

ဤဝါကျ၌ ဆရာတော်ဦးဝိစာရသည် ရက်ပေါင်း မည်မျှကြာအောင် အစာငတ် ခံဆန္ဒပြကြောင်းကို ဖော်ပြထားသည်။
ဆရာတော်သည် ရက်ပေါင်း(၂၁၀)တိုင်တိုင် အဆက်မပြတ် အစာငတ်ခံဆန္ဒပြကြောင်းကို ရက်ပေါင်း(၂၁၀) ဟူသော နာမ်နောက်ရှိ တိုင်တိုင် ဝိဘတ် ပြသည်။
ထို့ကြောင့် တိုင်တိုင် သည် အချိန်ဆက်တိုက်ပြဝိဘတ် ဖြစ်သည်။
