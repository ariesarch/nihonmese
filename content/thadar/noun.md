---
title: "နာမ်"
description: "သက်ရှိသက်မဲ့၊ ဒြပ်ရှိဒြပ်မဲ့တို့၏ အမည်ဟူသမျှကို နာမ် ဟု ခေါ်သည်။"
date: "2025-01-14"
layout: "thadar"
---

# နာမ်
သက်ရှိသက်မဲ့၊ ဒြပ်ရှိဒြပ်မဲ့တို့၏ အမည်ဟူသမျှကို နာမ် ဟု ခေါ်သည်။
*အနက်အဓိပ္ပါယ်အရ နာမ် ၄ မျိုး ရှိသည်။*

<br/>

### ၁. တစ်ဦးဆိုင်နာမ် 
**တစ်ဦး၊ တစ်ယောက်၊ တစ်ခုအတွက် သီးခြားမှည့်ခေါ်ထားသောအမည်ကို တစ်ဦးဆိုင်နာမ် ဟု ခေါ်သည်။**

သာဓက− 

၁. မောင်မောင်၊ ဇော်ဇော်၊ခင်ခင်၊

၂. ရန်ကုန်၊ မန္တလေး၊ 

၃. ဧရာဝတီ၊ ချင်းတွင်း၊

၄. ရွှေတိဂုံ
<br/>
<br/>

### ၂. အများဆိုင်နာမ်
**အများနှင့်ဆိုင်သော ပုဂ္ဂိုလ်၊ သတ္တဝါ၊ အရာဝတ္ထုတို့၏ အမည်ကို အများဆိုင်နာမ် ဟု ခေါ်သည်။**

သာဓက−

မြို့၊ ရွာ၊ ကျောင်း၊ မြစ်၊ ချောင်း၊ လူ၊ တိရစ္ဆာန်။
<br/>
<br/>

### ၃. စိတ္တဇနာမ်
**ဒြပ်မရှိ၊ ကိုင်တွယ်စမ်းသပ်၍မရ၊ မြင်လည်းမမြင်နိုင်၊ စိတ်ဖြင့်သာ တွေးတောသိနိုင်သော နာမ်ကို စိတ္တဇနာမ် ဟု ခေါ်သည်။**

သာဓက−

မေတ္တာ၊ စေတနာ၊ ကံ၊ ဉာဏ်၊ ဝီရိယ၊ ဇွဲ၊ သတ္တိ၊ သီလ၊ သမာဓိ၊ ပညာ၊ စည်းလုံးညီညွတ်ရေး၊ အဆိုး၊ အကောင်း၊ အချစ်၊ အမုန်း။
<br/>
<br/>

### ၄. အစုပြနာမ်
**(အစုအပေါင်း၊ အသင်းအဖွဲ့ကို ဖော်ပြသော နာမ်ကို အစုပြနာမ် ဟု ခေါ်သည်။)**

သာဓက−
လူထု၊ အိမ်ထောင်စု၊ ပါတီ၊ အသင်း၊ အစည်းအရုံး၊ ကော်မတီ၊ ကျွဲအုပ်၊ နွားအုပ်။
<br/>
<br/>
*ဖွဲ့စည်းတည်ဆောက်ပုံအရ နာမ် ၄ မျိုး ရှိသည်။*
<br/>
<br/>

### ၁. ပင်ကိုနာမ်
**မြန်မာသဒ္ဒါနည်းဖြင့် ခွဲစိတ်၍လည်းမရ၊ ပေါင်းစပ်ဖွဲ့စည်းထားခြင်းလည်းမဟုတ်၊ မူလအတိုင်းဖြစ်သော နာမ်ကို ပင်ကိုနာမ် ဟု ခေါ်သည်။**
သာဓက−
လူ၊ ယောက်ျား၊ အကောင်၊ မြစ်၊ အရင်း၊ အဖျား၊ ငှက်ပျော၊ အသီး၊ လူ၊ သား၊ ငါး၊ နေ။
စပါး၊ သတင်း၊ ကြက်သွန်၊ ထမင်း၊ ပညာ၊ ကရုဏာ၊ သညာ၊ ဒုက္ခ၊ ဒရိုင်ဘာ၊ ဒါရိုက်တာ။
<br/>
<br/>

### ၂. ပေါင်းစပ်နာမ်
**ဝိဘတ်၊ ပစ္စည်း၊ သမ္ဗန္ဓတို့ကို ကြား၌ မခံဘဲ နာမ်၊ ကြိယာ၊ နာမ်စား၊ နာမဝိသေသန၊ ကြိယာဝိသေသနတို့ကို ထိုက်သည့်အားလျော်စွာ ပူးတွဲထားသော နာမ်ကို ပေါင်းစပ်နာမ် ဟု ခေါ်သည်။**

    သာဓက− ရေအိုးအိမ်ဟောင်းမီးခြစ်လက်ပတ်နာရီပေါက်တူးသောက်ရေ
<br/>
<br/>

**နာမ်ပုဒ် တစ်ခုနှင့် အခြားနာမ်ပုဒ်တစ်ခုကို ပေါင်းစပ်လိုက်ခြင်းဖြင့် ပေါင်းစပ်နာမ် ဖြစ်လာသည်။**
<br/>
<br/>
    သာဓက− ရေခွက်၊ မီးရထား၊ ပင်လယ်ငါး၊ ရေအိုး၊  လူယောက်ျား၊ လူကောင်၊ ငှက်ပျောသီး။
<br/>
<br/>

**နာမ်ပုဒ် တစ်ခုနှင့် နာမဝိသေသနပုဒ် တစ်ခုကို ပေါင်းစပ်လိုက်ခြင်းဖြင့် ပေါင်းစပ်နာမ် ဖြစ်လာသည်။**
<br/>
<br/>
    သာဓက− မီးပူ၊ ရေနွေး၊ အိမ်ဟောင်း၊ တိုက်သစ်။
<br/>
<br/>

**နာမ်ပုဒ် တစ်ခု၊ နာမဝိသေသနပုဒ် တစ်ခုနှင့် နာမ်ပုဒ်တစ်ခုတို့ကို အစဉ်အတိုင်း ပေါင်းစပ်လိုက်ခြင်းဖြင့် ပေါင်းစပ်နာမ် ဖြစ်လာသည်။**
<br/>
<br/>
    သာဓက− ရေနွေးအိုး၊ ရေပူစမ်း၊ ရေနက်ဆိပ်ကမ်း။
<br/>
<br/>

**နာမ်ပုဒ် တစ်ခုနှင့် နာမဝိသေသနပုဒ်ကို အစဉ်အတိုင်း ပေါင်းစပ်လိုက်ခြင်းဖြင့် ပေါင်းစပ်နာမ် ဖြစ်လာသည်။**
<br/>
<br/>
    သာဓက− ပင်လယ်ရေတိမ်၊ ပင်လယ်ရေငန်
<br/>
<br/>

**နာမ်ပုဒ် တစ်ခုနှင့် ကြိယာပုဒ် တစ်ခုကို အစဉ်အတိုင်း ပေါင်းစပ်လိုက်ခြင်းဖြင့် ပေါင်းစပ်နာမ် ဖြစ်လာသည်။**
<br/>
<br/>
    သာဓက− လက်စွပ်၊ ခါးပတ်၊ ငါးကြော်၊ ပဲလှော်၊ ဆန်ပြုတ်။
<br/>
<br/>

**နာမ်ပုဒ် နှစ်ခုနှင့် ကြိယာပုဒ် တစ်ခုကို ပေါင်းစပ်လိုက်ခြင်းဖြင့် ပေါင်းစပ်နာမ် ဖြစ်လာသည်။**
<br/>
<br/>
    သာဓက− စိန်ရင်ထိုး၊ မြလည်ဆွဲ၊ ရွှေလက်စွပ်။
<br/>
<br/>

**နာမ်ပုဒ် တစ်ခု၊ ကြိယာပုဒ် တစ်ခုနှင့် နာမ်ပုဒ် တစ်ခုတို့ကို အစဉ်အတိုင်း ပေါင်းစပ်လိုက်ခြင်းဖြင့် ပေါင်းစပ်နာမ် ဖြစ်လာသည်။**
<br/>
<br/>
    သာဓက− တိုက်ခံအိမ်၊ ပျဉ်ထောင်အိမ်၊ လက်ပတ်နာရီ၊ ခြေသုတ်ပုဆိုး။
<br/>
<br/>

**ကြိယာပုဒ် နှစ်ခုကို ပေါင်းစပ်လိုက်ခြင်းဖြင့် ပေါင်းစပ်နာမ် ဖြစ်လာသည်။**
<br/>
<br/>
    သာဓက− ပေါက်တူး၊ ထွေးခံ၊ အုပ်ဆောင်း၊ 
<br/>
<br/>

**ကြိယာပုဒ် တစ်ခုနှင့် နာမ်ပုဒ် တစ်ခုကို ပေါင်းစပ်လိုက်ခြင်းဖြင့် ပေါင်းစပ်နာမ် ဖြစ်လာသည်။**
<br/>
<br/>
    သာဓက− သောက်ရေ၊ ပြုတ်ဆန်၊ လှောင်အိမ်၊ လျက်ဆား၊ ကြိတ်ဆုံ။
<br/>
<br/>

### ၃. ကြိယာနာမ်
**ကြိယာပုဒ်၏ ရှေ့၌ဖြစ်စေ၊ နောက်၌ဖြစ်စေ၊ ပစ္စည်းဆက်၍ ဖြစ်လာသော နာမ်ကို ကြိယာနာမ် ဟု ခေါ်သည်။**
<br/>
<br/>
သာဓက- အစားစားဖွယ်လုပ်ဆောင်ချက်ကူညီမှုနေစရာ
<br/>
<br/>
**ကြိယာ၏ ရှေ့၌ ပစ္စည်းဆက်၍ ဖြစ်လာသော ကြိယာနာမ်များ**
<br/>
<br/>
သာဓက-  အသွား၊ အပြော၊ အမြင်။
<br/>
<br/>
**ကြိယာ၏ နောက်၌ ပစ္စည်းဆက်၍ ဖြစ်လာသော ကြိယာနာမ်များ**
<br/>
<br/>
သာဓက- ပြန်ကြားချက်၊ ကဲ့ရဲ့ဖွယ်၊ ပေးစရာ။
<br/>
<br/>

### ၄. ဂုဏ်ရည်ပြနာမ်
**ဂုဏ်အရည်အချင်းပြပုဒ်များ၏ ရှေ့၌ဖြစ်စေ၊ နောက်၌ဖြစ်စေ၊ ပစ္စည်းဆက်၍ဖြစ်လာသော နာမ်ကို ဂုဏ်ရည်ပြနာမ် ဟု ခေါ်သည်။**
<br/>
<br/>
သာဓက− အကောင်း၊ ကောင်းမှု၊ ကောင်းခြင်း၊ အလှ၊ အပျော်၊ ပျော်စရာ၊ အံ့သြစရာ။
<br/>
<br/>

**ဂုဏ်အရည်အချင်းပြပုဒ်များ၏ ရှေ့၌ပစ္စည်းဆက်၍ ဖြစ်လာသော ဂုဏ်ရည်ပြနာမ်များ**
<br/>
<br/>
    သာဓက− အဆိုး၊ အကောင်း၊ အနီ၊ အဖြူ၊ အအေး၊ အပူ။
<br/>
<br/>

**ဂုဏ်အရည်အချင်းပြပုဒ်များ၏ နောက်၌ပစ္စည်းဆက်၍ ဖြစ်လာသော ဂုဏ်ရည်ပြနာမ်များ**
<br/>
<br/>
    သာဓက− ကောင်းမှု၊​ ထူးခြားချက်၊ ထင်ရှားခြင်း၊ ရဲရင့်ခြင်း၊ အံ့သြဖွယ်။